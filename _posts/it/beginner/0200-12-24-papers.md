---
layout: doc
title: Field Papers
permalink: /it/beginner/field-papers/
lang: it
category: beginner
---

Rilievo con Field Paper
=============================
In questo capitolo vedremo come possiamo registrare le coordinate dei luoghi senza GPS. 

Useremo uno strumento chiamato Field Papers (http://fieldpapers.org/), che consente di stampare la mappa di un territorio, disegnare su di essa e aggiungere note, e ricaricare la mappa cartacea su JOSM, dove è possibile aggiungere la tua posizione su OpenStreetMap.


Panoramica di Field Papers 
--------------------------
Prima di entrare nei particolari di Field Papers, diamo un'occhiata panoramica a come funziona il processo: 

-  Individua l'area che desideri mappare sul sito web Field Papers. Stampa una mappa di questa zona. Puoi scegliere di stampare la mappa corrente dell'area su OpenStreetMap, oppure puoi scegliere di stampare immagini aeree, se è disponibile quella della tua zona.

![field papers homepage][]

- Usa la stampata della tua mappa per analizzare la zona. Aggiungere altri luoghi disegnandoli sulla mappa. Disegna linee per le strade, forme per edifici, e così via. Scrivi note su ogni posizione direttamente sulla mappa, o scrivi i numeri sulla mappa che si riferiscono ai numeri nei tuoi appunti, dove  puoi scrivere informazioni più dettagliate su ogni oggetto.

![paper example][]

- Effettua la scansione del documento e importalo nel computer. Se non disponi di uno scanner, puoi fotografare il foglio, se la tua macchina fotografica è in grado di scattare foto di alta qualità. Carica l'immagine nel sito web di Field Papers.

- Carica i Field Paper su JOSM. Usa gli oggetti disegnati come riferimento per aggiungerli digitalmente in OpenStreetMap.

![fieldpaperjosm][]


Come funziona Field Papers?
-----------------------------
Se segui il processo descritto sopra raccoglierai coordinate geografiche precise di luoghi che non hanno nulla di più di quelle cartacee. Come è possibile?

![paper QR code][]

Quando stampi un documento Field Paper, la carta ha un codice a barre quadrato nella parte inferiore della pagina. Questo codice a barre consente a Field Papers di determinare la posizione esatta della mappa che stai utilizzando per l'analisi. Più tardi, quando ricaricherai la carta in JOSM, tutti gli oggetti che disegnerai saranno mostrati nella loro posizione reale. È come usare un GPS per raccogliere coordinate esatte, eccetto che ti serve solo la carta.
Ora impariamo come creare e utilizzare i Field Paper.


Creare e stampare
-----------------
- Apri il browser. Nella barra dell'indirizzo nella parte superiore della finestra, digita  [fieldpapers.org] (http://fieldpapers.org) e premi Invio:    
- Il sito web dovrebbe essere simile a questo:

![field papers homepage][]

- Clicca **Realizza un atlante** per selezionare l'area che desideri stampare.

![makeatlas][]
    
- Sarai reindirizzato a questa pagina:

![atlas][]
    
- Digita nell'apposito spazio il nome dell'area che ti interessa- Poi clicca su "inizia".
- La mappa che vedi mostra l'area che desideri stampare su carta. È possibile far scorrere la mappa così come si sposta la mappa sul sito OpenStreetMap, utilizzando il pulsante sinistro del mouse per trascinare la mappa, e la rotellina di scorrimento per ingrandire e rimpicciolire. 
    Per ingrandire e rimpicciolire si può anche fare clic sinistro sui pulsanti (+) e (-) nell'angolo in alto a sinistra.
    
![zoominout][]
    
 - Appena sopra la mappa ci sono alcune opzioni aggiuntive. La prima serve a selezionare l'orientamento della carta che si desidera utilizzare per la stampa di Field Paper. Puoi scegliere la modalità ritratto o panorama. 
    
![choosetile][]
    
- L'opzione successiva consente di selezionare il tipo di dati che desideri utilizzare per il tuo Field Paper. Qui è possibile scegliere tra diverse opzioni che cambiano l'aspetto della mappa. Per ora selezioneremo  **In bianco e nero**.
     
![blackandwhite][]
    
 - Assicurati che la finestra mostri l'area che vuoi mappare. È possibile usare i controlli nella finestra della mappa per ridimensionare le pagine di Field Paper, o per farne di più o di meno. Verifica anche che la tua cartina copra un'area ragionevolmente piccola, o non ti sarà di grande utilità quando sarai in giro.
Se la prima volta fai degli errori, non preoccuparti, è possibile creare tutte i Field Paper di cui hai bisogno.
 
 - Adesso facciamo una stampata! Se hai trovato l'area che ti interessa nella mappa e hai selezionato le opzioni che danno alla tua versione l'aspetto che ti soddisfa, sei pronto. 

 - Clicca il pulsante "Next" nella tendina. 
    
![labelnext][]
    
- Dai un nome al Field Paper. Se vuoi puoi aggiungere del testo che apparirà in ogni foglio stampato.
     
![name][]
    
- L'opzione successiva ti permette di scegliere un layout. Hai tre opzioni. 
Se vuoi puoi aggiungere una griglia UTM sovrapposta a ogni mappa. Nella maggior parte dei casi, puoi selezionare "Solo Mappe" (già selezionato di default).
    
![layout][]
    
- Clicca su "Fine!" 
- Vedrai che la tua stampata è in elaborazione. Quando sarà finita vedra il tuo Field Paper nella pagina. Di solito la preparazione di stampa richiede pochi minuti, secondo il numero di pagine che stai creando. 

![preparing your atlas][]

-  Quando la stampa è pronta, clicca su "Scarica mappa PDF per la stampa". Dovrebbe iniziare il download.
    
![downloadpdf][]
    
 - Quando il download è terminato, apri il file PDF. Collega il computer a una stampante e 

stampa il Field Paper. Se tutto va bene, ora dovresti avere la tua mappa stampata su carta.

Mappa con Field Paper
-----------------------
- Porta fuori il tuo Field Paper e usalo come guida per camminare e identificare nuovi luoghi che non sono sulla mappa. 
- Traccia le linee per le strade, le forme degli edifici, e così via. Scrivi note su ogni posizione direttamente sulla mappa, o scrivi sulla mappa i numeri che si riferiscono ai numeri sul tuo blocco appunti, sul quale puoi scrivere informazioni più dettagliate per ogni oggetto. 
- Quando sarai soddisfatto delle tue aggiunte sulla mappa cartacea, potrai aggiungerle digitalmente in OpenStreetMap.

Scannerizza e carica
--------------------
I Field Paper sono molto utili per la mappatura con la sola carta, ma non sono magici. Dovrai ancora inserire la carta in JOSM, aggiungere le informazioni in formato digitale, e salvare le modifiche su OpenStreetMap.

-  Il primo passo consiste nello scannerizzare i documenti di carta e salvarli nel computer. Per ottenere questo risultato devi collegare uno scanner al computer, scannerizzare la carta e salvarla come file immagine. Se non possiedi uno scanner, puoi fare una fotografia della carta, ma devi fare attenzione che la foto sia di ottima qualità. Accertati che la carta sia liscia e che la tua macchina fotografica sia posizionata esattamente davanti ad essa. 

- Accertati che nell'immagine sia visibile il codice a barre perchè senza Field Papers non funziona. Ecco l'esempio di una immagine scannerizzata/fotografata:

![scrnsht][]

- Una volta che il Field Paper è scannerizzato e salvato sul computer, apri il browser Web e torna a fieldpapers.org, proprio come prima. 
- Clicca su "Upload".

![upload][]
    
- Clicca su "Scegli file" e individua il file in cui hai scannerizzato / fotografato i tuoi Field Papers.

![uploadfp][]

 -  Clicca su "Upload" 
 -  Potrebbero essere necessari alcuni minuti perchè il Field Paper venga caricato: questo dipende dalla velocità della tua connessione internet. Quando il caricamento finisce, vedrai qualcosa che somiglia a questa foto:
![paper upload 2][]

Aggiungere il Plugin Field Papers 
---------------------------------
Prima di poter aprire il Field Paper in JOSM, dobbiamo installare il plugin JOSM Field Papers.
> I plugins aggiungono ulteriori funzionalità a JOSM. Il plugin Field Papers consente di caricare il nostro Field Paper scannerizzato come sfondo, così come possiamo vedere come sfondo l'immagine satellitare.
<!-- link to josm plugins section here -->
- Apri JOSM e vai in Modifica -> Preferenze.
- Clicca sul tab Plugins. 
- Trova il plugin Field Papers e seleziona la casella accanto ad essa. Clicca su OK.

![field papers plugin][]

- Riavvia JOSM.

Aprili in JOSM
--------------
Ora puoi caricare il tuo Field Paper su JOSM e usarlo per aggiungere le informazioni raccolte su OpenStreetMap. Ritorna al sito web di Field Papers, digitando nel browser, come già fatto prima, [fieldpapers.org] (http://fieldpapers.org/). 
 
- Clicca sul tab "Watch" e poi clicca su "Snapshots". 
- Trova il tuo Field Paper nell'elenco e clicca su di esso. Dovresti vedere qualcosa simile a questo:

![paper scanned][]

- Per caricare il Field Paper su JOSM, devi copiare la snapshot dell'ID del Field Papers scannerizzati. Nella barra delle Url nella parte superiore del browser internet, seleziona il testo e premi CTRL + C sulla tastiera per copiare. Il testo dovrebbe essere simile a questo: 
[http://fieldpapers.org/snapshot.php?id=zqw8m33x#16/14.6582/121.1098](http://fieldpapers.org/snapshot.php?id=zqw8m33x#16/14.6582/121.1098)
    
![fieldpaperid][]
    
- Clicca "Field Papers" sul menu principale di JOSM. Poi clicca "Scanned Map ... "
     
![scannedmap][]
    
- Premi CTRL + V sulla tastiera per incollare sul sito web il testo copiato da Field Papers

![fsnapshot][]
    
- clicca su OK. 
- Se tutto è andato bene, dovresti vedere il tuo Field Paper caricato su JOSM. 
     Nel prossimo capitolo, vedremo come aggiungere in OpenStreetMap i luoghi che hai mappato.

![fieldpaperjosm][]
 
Puoi anche usare i Field Paper scannerizzati in altri editor on line OSM, come iD o Potlatch: cliccando i link "Edit in iD" o "Edit in Potlatch" nella pagina scannerizzata di Field Paper.

![editinidorpot][]

![paper in id][]
    
Ripeti!
-------
Le modifiche aggiunte a OSM, verranno salvate sulla  mappa. La prossima volta che vorrai migliorare la mappa, potrai stamparla in un nuovo Field Papers che comprenderà le modifiche che hai fatto. Se questo procedimento viene ripetuto, più volte mapperai e più la mappa migliorerà!

Conclusioni
-------
Congratulazioni! In questo capitolo hai imparato a conoscere e usare
i Field Paper. Hai imparato a stampare, mappare e scannerizzare un
Field Paper per migliorare OpenStreetMap.

[field papers homepage]: /images/it/beginner/06_field-papers/it_beg_06_field-papers_image00_homepage.png
[paper example]: /images/it/beginner/06_field-papers/it_beg_06_field-papers_image01_fieldp.png
[fieldpaperjosm]: /images/it/beginner/06_field-papers/it_beg_06_field-papers_image02_fieldpaperjosm.png
[paper QR code]: /images/it/beginner/06_field-papers/it_beg_06_field-papers_image03_paper_qrc.png
[makeatlas]: /images/it/beginner/06_field-papers/it_beg_06_field-papers_image04_makeatlas.png
[atlas]: /images/it/beginner/06_field-papers/it_beg_06_field-papers_image05_makeyourselfanatlas.png
[zoominout]: /images/it/beginner/06_field-papers/it_beg_06_field-papers_image06_zoominout.png
[choosetile]: /images/it/beginner/06_field-papers/it_beg_06_field-papers_image07_choosetile.png
[blackandwhite]: /images/it/beginner/06_field-papers/it_beg_06_field-papers_image08_blackandwhite.png
[zoom]: /images/it/beginner/06_field-papers/it_beg_06_field-papers_image09_zoom.png
[labelnext]: /images/it/beginner/06_field-papers/it_beg_06_field-papers_image10_labelnext.png
[name]: /images/it/beginner/06_field-papers/it_beg_06_field-papers_image11_name.png
[layout]: /images/it/beginner/06_field-papers/it_beg_06_field-papers_image12_layout.png
[preparing your atlas]: /images/it/beginner/06_field-papers/it_beg_06_field-papers_image13_preparingyouratlas.png
[downloadpdf]: /images/it/beginner/06_field-papers/it_beg_06_field-papers_image14_downloadpdf.png
[scrnsht]: /images/it/beginner/06_field-papers/it_beg_06_field-papers_image15_scrnsht.png
[upload]: /images/it/beginner/06_field-papers/it_beg_06_field-papers_image16_upload.png
[uploadfp]: /images/it/beginner/06_field-papers/it_beg_06_field-papers_image17_uploadfp.png
[paper upload 2]: /images/it/beginner/06_field-papers/it_beg_06_field-papers_image18_asd.png
[field papers plugin]: /images/it/beginner/06_field-papers/it_beg_06_field-papers_image19_plugin.png
[paper scanned]: /images/it/beginner/06_field-papers/it_beg_06_field-papers_image20_watchsnapshot.png
[fieldpaperid]: /images/it/beginner/06_field-papers/it_beg_06_field-papers_image21_fieldpaperid.png
[scannedmap]: /images/it/beginner/06_field-papers/it_beg_06_field-papers_image22_scannedmap.png
[fsnapshot]: /images/it/beginner/06_field-papers/it_beg_06_field-papers_image23_fsnapshot.png
[editinidorpot]: /images/it/beginner/06_field-papers/it_beg_06_field-papers_image24_editinidorpot.png
[paper in id]: /images/it/beginner/06_field-papers/it_beg_06_field-papers_image25_id.png
