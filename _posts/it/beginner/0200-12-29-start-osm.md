---
layout: doc
title: OpenStreetMap.org
permalink: /it/beginner/start-osm/
lang: it
category: beginner
---

Iniziare con OpenStreetMap.org
==============================

In questo capitolo impareremo passo dopo passo come navigare nel sito
web di OpenStreetMap, visualizzare, stampare mappe e registrarsi per
ottenere un account utente. Dopo che avrai il tuo utente e la tua
password, potrai aggiungere i tuoi primi punti alla mappa.

![Sito web][]

Visita il sito web di OpenStreetMap
-----------------------------------
- Assicurati di avere un computer acceso e connesso a internet.
- Per visitare il sito di OpenStreetMap, hai bisogno di aprire il tuo
    browser. Apri il tuo browser: Firefox, Chrome, Opera o Internet
    Explorer.
- Nella barra degli indirizzi in alto, inserisci il seguente testo:

  [www.openstreetmap.org](http://www.openstreetmap.org)

- Quando la pagina sarà caricata, dovresti vedere qualcosa di simile:

    ![Il sito di OpenStreetMap][]

Naviga nella mappa
------------------

- La prima cosa che noterai è la mappa. Scorri la mappa cliccandoci
    sopra, tenendo premuto il tasto sinistro e muovendo il mouse (vedi
    figura sottostante)
- Se hai un mouse con la rotella, puoi ingrandire o ridurre la mappa
    girando la rotella. Alternativamente puoi usare i bottoni + e –
    nell’angolo superiore sinistro della mappa (vedi figura sottostante)

- Per cercare un luogo, clicca col tasto sinistro del mouse nello
    spazio “Search” nella parte sinistra della pagina (vedi figura
    precedente). Scrivi il nome del tuo paese o città e premi Invio.
    Apparirà una finestra alla sinistra della mappa con i risultati
    della ricerca. Clicca sul luogo che assomiglia di più a quello
    cercato. La mappa si sposterà automaticamente nella località scelta.
   

Differenti stili della mappa
----------------------------
OpenStreetMap contiene dati geografici provenienti da tutto il mondo.
Sebbene sia un unico database, i dati possono essere interpretati e rappresentati 
i diversi modi. Per vederlo, possiamo esplorare i vari stili disponibli sul sito di OSM.


-   Fai clic sul pulsante Layers nella parte destra della mappa.

    ![Scelta del layer][]

-   Scegli tra i diversi stili della mappa. Guarda come cambia la mappa in base allo stile.
    La mappa dei trasporti, ad esempio, mette in risalto le linee di trasporto, mentre 
    la mappa ciclabile evidenzia le ciclovie. Tutti i dati che rendono possibili queste
     visualizzazioni sono contenuti nel database di OSM. 


    ![Mappa dei trasporti][]

Crea un account in OpenStreetMap
--------------------------------

- Ora che hai visto le caratteristiche principali del sito, puoi
    registrarti per ottenere un nome utente e una password e fare la tua
    prima aggiunta alla mappa.
- Ritorna al sito di OpenStreetMap. Clicca “Sign up” in alto a destra
    nella pagina.
- Dovresti vedere una pagina come la seguente:

    ![Creare un account OpenStreetMap][]

- Ci sono 5 campi che devono essere compilati per ottenere un account
    in OSM.
- Inserisci il tuo indirizzo di mail nei primi 2 campi. Devi inserire
    lo stesso indirizzo di posta elettronica in entrambi i campi. Dopo
    dovrai aprire la tua casella di posta per confermare la creazione
    dell’account di OpenStreetMap.
- Nel terzo campo inserisci il nome utente che preferisci. Non ti sarà
    permesso scegliere un nome utente già scelto da qualcuno in
    precedenza, quindi sii creativo. Se provi ad inserire qualcosa di
    semplice, come il tuo nome, scoprirai che magari è già stato scelto
    da qualcuno.
- Inserisci una password nel quarto e nel quinto campo. Dovrai
    inserire la stessa password in entrambi i campi. Non è necessario
    usare la stessa password della posta elettronica.
- Se vuoi, puoi scrivere il tuo nome utente e la tua password per
    conservarli.
- Dopo che hai compilato tutti i campi, clicca il pulsante “Sign Up”
    in fondo alla pagina.
- Se ci fossero dei problemi, apparirà un messaggio di errore.
    Assicurati di aver inserito lo stesso indirizzo di posta elettronica
    nei primi due campi e che la tua password sia la stessa negli ultimi
    due campi. Se il terzo campo è evidenziato in rosso, vuol dire che
    qualcun altro ha già scelto quel nome utente, quindi ne devi
    scegliere un altro.
- Accedi in un'altra finestra del tuo browser alla tua casella di
    posta elettronica.
- Inserisci il tuo indirizzo e la tua password di posta elettronica
    per accedere alla tua casella. Nota bene che queste credenziali
    non sono le stesse di quelle usate per accedere a OpenStreetMap.
- Se la registrazione è andata a buon fine,riceverai una email da
    OpenStreetMap. Apri l’email. Sarà simile a quella dell’immagine
    seguente. Clicca sul link evidenziato:

    ![Confermare il proprio account OpenStreetMap][]

- Si aprirà una nuova finestra. Se tutto ha funzionato dovresti avere
    un account OSM!
- Sulla pagina di OpenStreetMap clicca “Log in” nell’angolo in alto a
    destra. Inserisci il tuo nome utente e la tua password di
    OpenStreetMap e premi Invio. Dovresti essere autenticato e vedere il
    tuo nome utente nell’angolo in alto a destra della pagina.

Inserire i tuoi primi punti
---------------------------

- Ora che sei entrato con il tuo nome utente nel sito di
    OpenStreetMap, puoi usare l’editor iD per aggiungere i tuoi
    primi punti alla mappa.
- Scorri la mappa e trova un luogo che conosci molto bene, ad esempio
    la tua città o paese.
- Ingrandisci la mappa nel punto in cui vuoi aggiungere un punto.
- Appena sopra la mappa, a sinistra, c’è una scheda chiamata “Edit” con un piccolo triangolo accanto.
    Fai clic sul triangolo, dovresti veder scendere un menù.

-   Seleziona "Edit with iD (in-browser editor)”.

    ![Click edit][]

-   Si dovrebbe aprire l’editor on-line chiamato iD. Dovrebbe assomigliare a questa immagine:

    ![Editor iD][]

-   Puoi aggiungere punti alla mappa cliccando sul bottone chiamato "Point" nella parte alta della finestra,
    poi cliccando sulla mappa nel punto in cui vorresti aggiungere il punto.

    ![Bottone Point][]    

-   Dal menù a sinistra seleziona il tipo di punto, inserendo nel form il nome del luogo e altre informazioni.

-   Per salvare le modifiche, fai clic sul bottone "Save" in alto. Poiché è la tua prima
    modifica, vorrai sperimentare le funzionalità dell'editor.  Non salvare i cambiamenti se non
    sei sicuro che siano corretti.

    ![Bottone Save][]    

-   Se fai clic su Save, ti verrà chiesto di fornire una descrizione dei tuoi cambiamenti.
    Fai clic su Save una seconda volta e le tue modifiche saranno caricate nel database di OSM!


<!-- link to iD editor chapter when ready -->


L'editor iD è un mezzo fantastico per editare OpenStreetMap.  Comunque nel prossimo capitolo 
scopriremo JOSM, un'applicazione che offre molte più possibilità.  Sentiti libero di sperimentare 
con iD; quando avrai un po' più di esperienza, potrai scegliere quale editor utilizzare al meglio. 



Conclusioni
-----------

Congratulazioni! Se tutto è andato bene ora hai un nome utente e una
password per OpenStreetMap, sai come navigare nel sito web di OSM e hai
capito come aggiungere punti alla mappa.

Nel prossimo capitolo installeremo un editor per OpenStreetMap chiamato
JOSM e impareremo come disegnare mappe.



[Sito web]: /images/it/beginner/02_start-osm/it_beg_02_start-osm_image00_website.png
[Il sito di OpenStreetMap]: /images/it/beginner/02_start-osm/it_beg_02_start-osm_image01_osm-website-main-functions.png
[Mouse navigation]: /images/it/beginner/02_start-osm/it_beg_02_start-osm_image02_mouse-navigation.png
[Search]: /images/it/beginner/02_start-osm/it_beg_02_start-osm_image03_search.png
[Scelta del layer]: /images/it/beginner/02_start-osm/it_beg_02_start-osm_image04_layers.png
[Mappa dei trasporti]: /images/it/beginner/02_start-osm/it_beg_02_start-osm_image05_transport-map.png
[Creare un account OpenStreetMap]: /images/it/beginner/02_start-osm/it_beg_02_start-osm_image06_registering-account.png
[Confermare il proprio account OpenStreetMap]: /images/it/beginner/02_start-osm/it_beg_02_start-osm_image07_confirming-account.png
[Click edit]: /images/it/beginner/02_start-osm/it_beg_02_start-osm_image08_click-edit.png
[Editor iD]: /images/it/beginner/02_start-osm/it_beg_02_start-osm_image09_id-editor.png
[Bottone Point]: /images/it/beginner/02_start-osm/it_beg_02_start-osm_image10_point-button.png
[Bottone Save]: /images/it/beginner/02_start-osm/it_beg_02_start-osm_image11_save-button.png
