---
layout: doc
title: Field Papers
permalink: /hr/beginner/field-papers/
lang: hr
category: beginner
---

Izmjera pomoću Field Papers-a
=============================

U ovom poglavlju vidjet ćemo kako zabilježiti lokaciju objekata bez GPS-a.
Koristiti ćemo alat zvan [Field Papers](http://fieldpapers.org/), 
koji omogućuje ispisivanje karte područja, te da crtaš po njima i radiš zabilješke, 
učitaš papir nazad u JOSM, gdje možeš dodati svoje lokacije u OpenStreetMap.

Pregled Field Papers-a
----------------------

Prije nego pređemo na detalje, pogledajmo pregled kako proces funkcionira:

1. Lociraj područje koje želiš mapirati na Field Papers web stranici.
Ispiši kartu tog područja. Možeš odabrati ispis željene karte na 
OpenStreetMap podlozi, ili možeš izabrati ispis na satelitskim podlogama, 
ako su dostupne za to područje.

![field papers homepage][]

2. Koristi svoju ispisanu kartu za izmjeru terena. Dodaj nova mjesta
crtajući ih na kartu. Nacrtaj linije za ceste, oblike za zgrade, itd.
Napiši zabilješke o svakoj lokaciji direktno na kartu, ili brojeve na kartu 
i poveži ih sa brojevima koje imaš na drugom papiru, 
gdje možeš detaljno opisati svaki objekt.

![paper example][]

3. Skeniraj svoj papir na računalo. Ako nemaš skener, 
uslikaj fotografiju papira, ako je fotoaparat dovoljno kvalitetan.
Pošalji sliku na internet putem Field Papers web stranice.

4. U JOSM-u, učitaj Field Papers. Koristi objekte koje si nacrtao 
kao podlogu da bi ih digitalno nacrtao u OpenStreetMap.

![fieldpaperjosm][]

Kako radi Field Papers?
-----------------------

Ako sljediš Field Papers postupak opisan maloprije, moći ćeš 
skupljati precizne geografske koordinate objekata samo s papirom i olovkom.
Kako je to moguće?

![paper QR code][]

Kada ispisuješ Field Papers, papir dolazi s kvadratnim bar kodom na dnu stranice.
Taj bar kod omogućava da Field Papers odredi točnu poziciju karte koju koristiš.
Kasnije, kad učitavaš taj papir u JOSM, svi objekti koje si nacrtao bit će 
prikazani na svojim pravim pozicijama. To je kao korištenje GPS-a za skupljanje 
preciznih koordinata, osim što koristiš samo papir i olovku!

Idemo naučiti kako kreirati i koristiti Field Papers.

Kreiraj i Printaj
-----------------

-   Pokreni web preglednik. U adresnu traku upiši sljedeći 
    tekst i pritisni enter:
    [fieldpapers.org](http://fieldpapers.org)
-   Stranica bi trebala izgledati otprilike ovako:

![field papers homepage][]

-   Klikni **Make yourself an Atlas** za odabir područja koje želiš ispisati.

![makeatlas][]
	
-   Bit ćeš usmjeren na ovu stranicu:
	
![atlas][]
	
-   Unesi naziv područja interesa u predviđeno polje. Zatim 
    klikni "Start there".

-   Karta koju vidiš prikazuje područje koje želiš ispisati na papir.
    Kartu možeš pomicati kao na OpenStreetMap stranici, koristeći
    lijevu tipku miša za povlačenje karte, te kotačić za zumiranje.
    Lijevim klikom na (+) i (-) gumbe u gornjem lijevom kutu također
    možeš zumirati.
	
![zoominout][]

-   Odmah iznad karte se nalaze dodatne opcije. Prva je odabir orijentacije
    papira koji želiš koristiti za printanje. Odaberi portret ili pejzaž. 	
	
![choosetile][]

-   Sljedeća opcija ti dopušta odabir podataka koje želiš koristiti
    za Field Papers. Ovdje možeš odabrati između različitih opcija
    koje će promijeniti izgled tvoje karte. Za sad odaberi
    **Black and White**.

![blackandwhite][]

-   Želiš biti siguran da prozor prikazuje područje koje želiš na karti.
    Možeš koristiti kontrole u prozoru karte za promjenu veličine stranica
    svoje karte, ili za povećanje ili smanjenje broja stranica. Ograniči se
    na razumnu veličinu područja, ili neće biti od velike koristi dok
    šećeš okolo. Ako u prvom pokušaju pogriješiš, ne brini, možeš kreirati
    koliko god karti trebaš.
-   Sad kreiraj kartu. Ako si našao područje interesa i odabrao si opcije
    s kojima tvoja karta izgleda dobro, onda si spreman. Klikni gumb označen
    "Next", pokraj padajućeg izbornika.
	
![labelnext][]
	
-   Smisli naziv za svoju kartu. Ako želiš možeš dodati tekst koji
    će se pojavljivati na svakoj stranici.

![name][]

-   Sljedeća opcija je odabir rasporeda. Dolazi u tri opcije.
    Možeš dodati UTM mrežu na svaku kartu. U većini slučajeva odabire se
    "Maps Only", koja je već odabrana.
	
![layout][]

-   Klikni "Finished!"	
-   Vidjet ćeš da je tvoja karta u obradi.
    Kad se završi vidjet ćeš Field Papers na toj stranici.
    Obično to traje samo nekoliko minuta, ovisno o
    broju stranica koji kreiraš.

![preparing your atlas][]

-   Kada je karta spremna, klikni "Download map PDF for print".
    Trebalo bi započeti preuzimanje karte.
	
![downloadpdf][]
	
-   Kada se preuzimanje završi, otvori PDF dokument. Spoji svoje računalo
    na pisač i ispiši kartu. Ako je sve prošlo u redu, trebao bi imati
    svoju ispisanu kartu na papiru.

Kartiraj s Field Papers
------------------------

-   Izađi van sa svojom Field Papers kartom, koristi ju kao vodič za šetnju
    i identificiraj nova mjesta koja nisu na karti.
-   Crtaj linije za ceste, oblike za zgrade, i tako dalje. Piši bilješke
    o svakoj lokaciji direktno na kartu, ili piši brojeve na kartu koji
    su povezani sa brojevima u tvojim bilješkama, gdje možeš detaljnije
    opisati svaki objekt.
-   Kad si zadovoljan svojim dodatcima na papirnatoj karti, onda ih možeš
    digitalno dodati u OpenStreetMap.

Skeniraj i pošalji
------------------

-   Field Papers su korisni kod kartiranja samo papirom i olovkom, ali
    nisu 100% magični. Još uvijek ćemo morati dodati svoje papire u JOSM,
    dodati svoje informacije u digitalnom obliku, i spremiti svoje
    promjene u OpenStreetMap.
-   Prvi korak je skeniranje na računalo. Možeš to učiniti putem skenera
    spojenog na računalo, skenirajući papir i spremajući ga kao sliku.
    Ako nemaš skener možeš slikati papir fotoaparatom, ali pazi na
    kvalitetu fotografije. Neka papir bude na ravnoj površini, a kamera
    direktno ispred. Obavezno fotografiraj i bar kod jer Field Papers neće
    raditi bez njega. Evo primjera skenirane/fotografirane slike:

![scrnsht][]

-   Kada sliku snimiš na računalo, otvori web preglednik i vrati se
    na fieldpapers.org.
-   Klikni na "Upload" karticu.

![upload][]
	
-   Klikni "Choose File" i nađi sliku koju si skenirao/fotografirao. 

![uploadfp][]

-   Klikni "Upload". 	
-   Slanje slike može potrajati nekoliko minuta, ovisno o brzini tvoje
    internet veze. Kad se slanje završi vidjet ćeš nešto ovakvo:

![paper upload 2][]

Field Papers dodatak
--------------------

-   Prije nego što možemo otvoriti Field Paper u JOSM-u, moramo instalirati
    JOSM Field Papers dodatak.

>   Dodatci omogućuju dodatne funkcije u JOSM-u. Field Papers dodatak
>   omogućava učitavanje skeniranih papira kao podloga, na isti način
>   na koji vidimo satelitske podloge.

<!-- link to josm plugins section here -->

-   Otvori JOSM i idi na Edit -> Preferences.
-   Klikni na Plugins karticu.
-   Nađi Field Papers dodatak i označi kućicu pokraj njega. Klikni OK.

![field papers plugin][]

-   Ponovno pokreni JOSM.

Otvori u JOSM-u
---------------

-   Sad možeš učitati svoje Field Papers karte u JOSM i koristiti 
    ih za dodavanje skupljenih informacija u OpenStreetMap. Vrati
    se na Field Papers stranicu [fieldpapers.org](http://fieldpapers.org/)
    u svom web pregledniku, kao prije.
-   Klikni "Watch" karticu i zatim klikni "Snapshots".
-   Nađi svoju kartu na listi, i klikni na nju. Trebao bi vidjeti
    nešto ovakvo:

![paper scanned][]

-   Za učitati kartu u JOSM trebaš kopirati snapshot ID karte koju si skenirao.
    U URL traci na vrhu svog web preglednika, odaberi tekst i stisni CTRL+C
    na tipkovnici za kopiranje. Tekst bi trebao izgledati otprilike ovako: 
    [http://fieldpapers.org/snapshot.php?id=zqw8m33x#16/14.6582/121.1098](http://fieldpapers.org/snapshot.php?id=zqw8m33x#16/14.6582/121.1098)
	
![fieldpaperid][]

-   U gornjem JOSM izborniku klikni "Field Papers". Zatim klikni "Scanned
    Map..."
	
![scannedmap][]

-   Pritisni CTRL+V na tipkovnici za kopiranje teksta sa Field Papers stranice.	
	
![fsnapshot][]
	
-   Klikni OK.
-   Ako je sve prošlo u redu trebo bi vidjeti svoju Field Papers kartu
    učitanu u JOSM. U sljedećem poglavlju vidjet ćeš kako dodati mjesta
    koja si označio u OpenStreetMap.

![fieldpaperjosm][]

Skenirane Field Papers karte možeš koristiti u ostalim OSM web editorima
kao iD ili Potlach2 klikom na "Edit in iD" ili "Edit in Potlatch" poveznice
na Field Papers stranici sa skeniranom kartom.

![editinidorpot][]

![paper in id][]
	
Ponavljanje!
------------

-   Nakon što dodaš svoje promjene u OSM, one će biti spremljene
    na karti. Sljedeći put kad želiš popraviti kartu možeš kreirati novu
    Field Papers kartu koja će sadržati tvoje promjene. Kako ponavljaš
    ovaj postupak, karta će biti sve bolja i bolja!

Sažetak
-------

Čestitamo! U ovom poglavlju naučio si postupak korištenja Field Papers karti
i kako one rade. Naučio si ispisati, kartirati, i skenirati Field Papers
karte, te kako ih koristiti za poboljšanje OpenStreetMap karte.

[field papers homepage]: /images/en/beginner/06_field-papers/en_beg_06_field-papers_image00_homepage.png
[paper example]: /images/en/beginner/06_field-papers/en_beg_06_field-papers_image01_fieldp.png
[fieldpaperjosm]: /images/en/beginner/06_field-papers/en_beg_06_field-papers_image02_fieldpaperjosm.png
[paper QR code]: /images/en/beginner/06_field-papers/en_beg_06_field-papers_image03_paper_qrc.png
[makeatlas]: /images/en/beginner/06_field-papers/en_beg_06_field-papers_image04_makeatlas.png
[atlas]: /images/en/beginner/06_field-papers/en_beg_06_field-papers_image05_makeyourselfanatlas.png
[zoominout]: /images/en/beginner/06_field-papers/en_beg_06_field-papers_image06_zoominout.png
[choosetile]: /images/en/beginner/06_field-papers/en_beg_06_field-papers_image07_choosetile.png
[blackandwhite]: /images/en/beginner/06_field-papers/en_beg_06_field-papers_image08_blackandwhite.png
[zoom]: /images/en/beginner/06_field-papers/en_beg_06_field-papers_image09_zoom.png
[labelnext]: /images/en/beginner/06_field-papers/en_beg_06_field-papers_image10_labelnext.png
[name]: /images/en/beginner/06_field-papers/en_beg_06_field-papers_image11_name.png
[layout]: /images/en/beginner/06_field-papers/en_beg_06_field-papers_image12_layout.png
[preparing your atlas]: /images/en/beginner/06_field-papers/en_beg_06_field-papers_image13_preparingyouratlas.png
[downloadpdf]: /images/en/beginner/06_field-papers/en_beg_06_field-papers_image14_downloadpdf.png
[scrnsht]: /images/en/beginner/06_field-papers/en_beg_06_field-papers_image15_scrnsht.png
[upload]: /images/en/beginner/06_field-papers/en_beg_06_field-papers_image16_upload.png
[uploadfp]: /images/en/beginner/06_field-papers/en_beg_06_field-papers_image17_uploadfp.png
[paper upload 2]: /images/en/beginner/06_field-papers/en_beg_06_field-papers_image18_asd.png
[field papers plugin]: /images/en/beginner/06_field-papers/en_beg_06_field-papers_image19_plugin.png
[paper scanned]: /images/en/beginner/06_field-papers/en_beg_06_field-papers_image20_watchsnapshot.png
[fieldpaperid]: /images/en/beginner/06_field-papers/en_beg_06_field-papers_image21_fieldpaperid.png
[scannedmap]: /images/en/beginner/06_field-papers/en_beg_06_field-papers_image22_scannedmap.png
[fsnapshot]: /images/en/beginner/06_field-papers/en_beg_06_field-papers_image23_fsnapshot.png
[editinidorpot]: /images/en/beginner/06_field-papers/en_beg_06_field-papers_image24_editinidorpot.png
[paper in id]: /images/en/beginner/06_field-papers/en_beg_06_field-papers_image25_id.png
